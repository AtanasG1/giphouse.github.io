---
layout: content
title: Projects from 2008
permalink: /projects/2008/
---

### GiPLogi2 ###

Het GiPLogi2 project is uitgevoerd in het eerste semester van 2008 als vervolg op het eerste GiPLogi project.

#### Achtergrond en beschrijving ####

De uitvoering van dit project op een wat andere manier opgezet als gewoonlijk is voor een project uitgevoerd door bachelorstudenten. Er is geen gebruik gemaakt van de watervalmethode, en er is ook niet direct een (nieuw) product opgeleverd. In het GiPLogi2 project is gewerkt aan een website speciaal toegespitst op het delen van filosofische gedachten, min of meer een informeel discussieplatform. Hierbij is gewerkt volgens een agile ontwikkelmethode, namelijk eXtreme Programming, gecombineerd met pair programming. De ontwikkeling is gegaan volgens de sourceforge site. Voor de ontwikkeling van de website is gekozen voor de taal Ruby op het Rails framework.

Omdat de website reeds bestond bij aanvang van het project is het opzetten ervan niet de scope van het project geweest. In de eerste weken is er een bughunt uitgevoerd op de website waarbij zoveel mogelijk bugs en problemen werden opgespoord die vervolgens, afhankelijk van de prioriteit, gefixt werden. Zo is er toegewerkt naar een officiÃ«le release van de website. Vervolgens is er gewerkt aan het uitbreiden van de functionaliteit van de website, zoals het toevoegen van nieuwe features en het verbeteren van de interface. Hierbij is veelal met userstories en de sourceforge tracker gewerkt. De opdrachtgever kwam hierbij eens in de twee weken naar Nijmegen om als onderdeel van het projectteam aan de website te werken, terwijl er ook vanuit Frankrijk en Uruguay op vrijwillige basis arbeid werd verricht.

De website in zijn huidige vorm is te vinden op [http://en.logilogi.org/](http://en.logilogi.org/)

#### Conclusie ####

Tijdens de bughunt zijn meer dan 20 bugs gevonden waarvan de meesten zijn verholpen. In de tweede fase van het project zijn 5 iteraties uitgevoerd waarbij 17 user stories zijn afgerond. Buiten een aantal kleine opstartproblemen (zo was het nodig om via Linux te werken terwijl op de GiP computers alleen Windows draaide) is het project zonder echte tegenslagen verlopen. De vooraf opgestelde doelen zijn behaald, het product is goed afgeleverd en de nodige ervaringen met eXtreme programming en software ontwikkeling zijn opgedaan. Er kan dan ook worden geconcludeerd dat dit project succesvol is afgerond.

#### Gerelateerde Links ####
[Sourceforge](http://sourceforge.net/projects/logilogi/)

[http://www.opensourcenieuws.nl/interviews/wybo-wiersma-van-logilogi-en-ogog.html](http://www.opensourcenieuws.nl/interviews/wybo-wiersma-van-logilogi-en-ogog.html)

